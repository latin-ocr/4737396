 

37

rationem in institutionibus grammaticis conscribendis, ab
ipso audiamus. Dicit enim in totius artis praefatione ad Iulianum
cpnsulem data, praeter auctores Graecos. e quibus nominat Apolloni-
um et Herodianum, etiam Latinos a se esse adhibitos, a quibus
quaecumque necessaria sibi visa essent 'conlegisset (I p. 2, 5). Atque
sese ipsum admodum pauca addidisse in praefatione libri VI pro—
fitetur, cum dicat (Ι 194, 8): »Nunc de nominativo et genetivo sin—
gulari — —- pleraque quidem a doctissimis viris, paucula tamen et
a me pro ingenii mediocritate inventa exponam«. Similia leguntur
initio libri XVII (vol. II 107): »Quoniam in ante expositis libris de
partibus orationis in plerisque Apollonii auctoritatem sumus secuti,
aliorum quoque sive nostrorum sive-Graecorum non intermittentes
necessaria et si quid ipsi quoque novi potuerimus addere« e. q. s·
Quod verum esse totius libri indo'le ostenditur. E Latinis vero
nullius eum copiis saepius et uberius usum esse quam Capri, cuius
totos fere libros exscripsit, deinceps videbimus.

De Capro et Plinio.

Capri mentio fit XXVII locis, quorum nonnullis legentes ad
illius libros relegantur indicaturque haud ita pauca inde esse depromp-
ta, velut p. 171, 14¹): ‚Supra dictorum tamen nominum
usus et apud Captum et apud Probum de dubiis ‘generibus invenis«,
p. 212, 5: »teste Capro, apud quem exempla invenis«, p. 390,
26: »Vetustissimi autem multa sic protulerunt confusa terminatione
teste Capro«, p. 393. 9: »Sed et eorum et superiorum omnium
usus tam apud Caprum quam Plinium et Probum invenies«. De
eis vero quae Capro debentur propterea erit fusius tractandum.
quod hic Plini maxime et Probi vestigiis instabat. De Capri libris
post Osannum »de Capro et Agroecio« Gissae 1849 et Christi-
um in philol. XVIII p. 165 sqq. de illius libro existimantem dis—
putaverunt Kirchner »de Servi auctoribus grammaticis« in annal.-
philol. suppl. VIII p. 514 sqq. et Keil gr. L. VII p. 88 sqq. Christ
recte statuisse videtur duos tantum libros a Capro esse conscriptos
alterum »de Latinitate« s. ›de lingua Latina« s. ‚enucleati sermonis«,
*alterum »de dubiis generibus«, quem Priscianus laudat p. 212, 15

 

 

') Ubi voluminis numerum non addo, semper primum intellegitur.


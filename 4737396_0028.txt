18

 

se ferunt, in quibus praeter Vergilium ceterosque volgares scriptores
alii quoque conmemorantur, Romani sunt«.

Neque vero Charisium ipsum haec omnia quae c. XV. conti· '

nentur Romani doctrinae fragmenta excerpsisse crediderim, sed alterum
nescio quem. Ac primum quidem ubique Vergilius, non Maro
(sicut in c. XVII) dicitur; deinde tota excerpendi ratio diversa est,
velut e. g. in c. XV saepissime auctorum nomina tacentur; tum
vero non probabile est Charisium bis eadem exscripsisse, praesertim
cum quae in c. XV a Romano ipso petivit a ceteris distinxerit et
ad verbum transcripta auctoris nomine instruxerit.

De Plinio Romani auctore.

Postquam quae ratio inter Ι libri c. XV et XVII intercedat
cognovimus, de Plini reliquiis quae in illis capitibus servatae sunt
nobis agendum est idque ita potissimum, ut quae praeter ea, quibus
nomen additum est, dubii sermonis libris tribuenda sint indagare
conemur. Ordiamur a capite XVII.

Eas observationes quae ad abl. sg. III decl. ivel e terminatum
spectant, iure Plinio adtribui a Schottmijllero iam supra dixi: id quod
eo confirmatur, quod omnes fere ad unum eundemque canona
conformatae sunt. Confer enim e. g. 121. 21. 124, 22. 127, 7. 9.
26. 143, 5. 7. 8. 11. 146, 15. 17. 19 cum eis quibus Plini nomen
adpositum est 120, 26. 30. 121, 14. 143, 1. 146, 21. Deinde non-
numquam post exempla Plini nomine carentia adseritur »ut Plinius
in eodem« vel tale quid, cui adcedit quod ablativi exempla conpluria
uno tenore se excipiunt. Alia argumenta Schottm. p. 37 ab auctori-
bus laudatis petivit. Ἴ

Fragmenta quae de ablativo exhibentur quamvis lacerata ita
sunt conparata, ut omnibus conprehensis certae cuiusdam regulae
cognitionem adquirere possimus. Plini praeceptum rectius quam
Detlefsen (symb. philol. Bonn. p. 700 sqq.) Brambach reconcinnare
conatus est. De adiectivis enim III declinationis Detlefsen cum sic
statueret (p. 703), si ad hominem referrentur, ea in e, si ad rem,
in i finiri, coactus est p. 143, 1 ,rudis -, -- a rudi homine, a rudi
animo, a rudi consilio« adversus Romani auctoritatem a Plinio ab·

 


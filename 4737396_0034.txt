24

 

id est in singulari, erit quod edimus. Item hi sales pluraliter ur-
banitatis alicuius, ut: sales infusi (nintussic cod.) adhaere-
scunt« (cf. Charis). Quae eadem hoc exemplo omisso in Capri
libro de orthogr. K. V11 102. 1 repetuntur. Atqui nominativos
»salis« apud Nonium p. 223 M. legitur: »salis genere masculino«
e. q. s., qui titulus ideo a Plinio profectus esse existimari debet,
quia »salis« nominativom a nullo alio grammatico adgnitum scimus.
Iam vero exemplum Terentianum a Nonio adlatum etiam in Sergii
quae fertur explanatione in Donatum K. IV 542, 12 (cf. etiam Ser-
vium ad Aen. 1 35) exstat sub titulo »sal«, qui in ceteris prorsus
cum Char. p. 106 consonat et cum hoc ex uno eodemque fonte
fluxit. Pro ›Marius‹ autem apud Sergium »Fabius« legendum·est,
id quod Charisius et alius Probi locus (K. IV 209. 21) docet.
Conmunem vero fontem propter Nonii locum Plini librum fuisse
credo. — Adcedit autem aliud argumentum, ut mihi videtur, gra-
vissimum. Etenim apud Charisium (Romanum) plus semel (Papiri)
Fabiani philosophi verba exhibentur idque, si a nostro loco disces-
seris, p. 105, 14 ›palpetras«, 142, 14 »radicium«, 146, 28 »volu-
crium«, ubi earundem causarum naturalium libri conmemorantur.
Quorum titulorum posteriores duo Plinio debentur. Apud alios
grammaticos Fabiani mentio perraro fit ¹), neque id mirum est, cum
qui artem scripturus erat non facile libros ad rerum naturam et
animalia spectantes adiret. Plinium vero — quod ne neglexeris —-
novimus in nat. hist. Fabiano auctore haud raro esse usum (cf. 9,
g, 25. 12, 9, 20. 15. 2, 4. 18, 68, 276 alia). Quae cum ita sint,
Romani certe locos omneS, ubi Fabianus nominatur, Plinio tribuere
audeo. Similiter Plinius solus e grammaticis Hyginum »de agricul-
tura« (Char. 142, 15) et Trogum ›de animalibus« (Char. 137, 9 et
102, 10; de hoc loco ν. p. 27) laudat, quorum uterque in nat. hist.
crebro in testimonium vocatur.

Iam cetera perlustremuS. Plinio haud dubie debetur titulus
»insomnia« 101, 17. De illius enim placito certiores facti sumus a
Servio ad Aen, IV 9, qui disputans utrum hoc versu »insomnia«

 

¹) Praeter locos iam dictos hos solos invenimus: K. gr. L. V 590, 17 »strues«,
ibid. 591, 1» . . . ut Fabianus: sal mixtus«, quem locum cum superioribus ex eodem
fonte haustum adparet, denique Diomed. 375, 22, ubi de salliendo (l) agitur.

 


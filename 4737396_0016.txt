   

Atque cum in Romani de analogia capite Plinianarum copiarum usus , ’;
tam late pateat et e conlatione in XV quoque capite nonnulla abj ,
eodem grammatico petita esse eluceat, ante omnia nobis diiudicanss “
dum est, quae ratio inter haec duo capita intercedat.

Ae primum quidem Keilius in praef. Char. p. XLVII non-
nullas capitis XV observationes e Romani de analogia, plures ex
eiusdem de consortio casuum libro petitas esse coniecit. Ceterum
quid ab ipso Romano Charisius in c. XV mutuatus sit, quid ex
eius fontibus adceperit, pro certo decerni posse negat.

Quam rem retractans Schottmiiller l. l. p. 20 sqq. praeter
Romanum Charisium in c. XV Palaemonis arte usum esse censet;
nonnulla etiam ipsum addidisse videri.

Prorsus diversam opinionem amplexus est Christ, qui in
philol. vol. XVIII p. 122 sqq. caput XV non e Romano pendere,
sed eidem quo hic usus esset deberi auctori, scil. Flavio Capro,
probare conatus est. E quo fonte totum fere caput fluxisse putat.

Denique Morawski 'in Hermae vol. XI. p. 339 sqq. rem
denuo adgressus hoc recte vidit, Christi opinionem unius auctoris
stare non posse et Schottmullerum secutus Palaemonis aliorumque
partes secrevit. Hoc autem posuit: totum c. XV in duas partes
esse dividendum, priorem inde a p. 50 usque ad p. 63, 7, posterio-
rem hine usque ad finem pertinentem. Prioris partis auctorem eis
locis quibus Romanus nominaretur hoc esse usum, contra cetera*
quae nomine omisso cum Romano congruerent a Charisio ipso ad-
dita esse eaque ex eo fonte ex quo in altera parte pleraque ex,
scripsisset, scil. Romani ipsius auctore. Praeter hunc vero conmu-
nem sontem, unde exempla potissimum sumpta essent, Palaemonem
a Charisio esse adhibitum: cui deberi regulas generales ¹). .

Magna sane diligentia Morawski ostendit diversos fontes mistos
'esse et Christi sententiam iure refutavit. Atque quod iam Schott-
muller recte iudicavit, Palaemonis in c. XV certa inesse vestigia, id
Morawski excerptis quae dicuntur Charisianis conlatis confirmavit. ¹
Profecto unusquisque diligentius indagans ex nonnullorum praecep·
toru'm diversa repetitione, ex apertis discrepantiis, denique e vario
dicendi genere hoc caput unius hominis opus esse nequire cognoscet.

 

 

¹) Cf. etiam Keil gr. L. VII p. 87 sqq.

 

